PRAEFATIO. XV

minus ad auctorem emendandum atque explicandum debuerim,
plurimum tamen taedii hausisse me ex Walchiana, plurimum ε
cepisse utilitatis ex Rothiana. ln Walchio enim, praeterquaml
quod patriae linguae se praestat non peritum artificem, sed
horrendum carnificem, cum summa doctrina coniuncta reperi-
tur inoredibilis ingenii perversitas, mens praeiudicatis opinio-
nibus occupata, in rebus planissimis caecitas, sapientia um-
bratilis, vitae usus ignoratio, ad hoc tumor, fastus, supero-i-
lium, tristitia, sui admiratio, aliorum contemptus. Quibus ro-
bus ut baud contemnendae illius editionis virtutes valde ob·
scurantur, ita apud Rothium omnia ad alliciendos et via atque
ratione docendos lectores comparata sunt. A simplicitate
enim et nativo quodam recti sensu numquam discedens sanum
ac subactum ubique affert iudicium, in re critica cnm dexteri-
tate versatur, latinae linguae autem et peculiaris Taciti lo-
quendi moris tantam habet peritiam accuratissima observa·
tione innixam, ut hoo nomine pauci cum eo comparandi sint.
Multa igitur ex eius editione bonae frugis plenissima in usum
meum me convertisse etiam me non monente periti facile
sentient.

His declaratis nihil est, quod addam, nisi hoc, valde me
optare, ut, quam in emendando atque explicando Agricola
inii rationem, non solum viris doctis probetur, sed etiam con·
ferat ad studium Taciti in scholis iuvandum atque excitari·-
dum. Quare nihil gratius mihi accidere poterit, quam si
Gymnasiorum Rectores, si quorum in notitiam hic liber vene·
rit, dignum eum iudicent, quem disciplinae suae alumnis com·
mandent eoque duce summi auctoris interpretationem ad lor·
manda bona ingenia ingrediantur.

Dabam Erfurti VIII. Kal. Ian. MDCCCLIX.

 

